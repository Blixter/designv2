Utvärdering på designprinciper
=======================

Jag har valt tre olika webbplatser för utvärdera deras designprinciper.

Urval
-----------------------

Jag valde tre stora internetbutiker, som säljer teknik. Alla dessa tre sidor vill förmodligen uppnå samma sak - locka deras besökare att köpa deras produkter. Med det i baktanke så skall det bli intressant att se vad dessa webbplatser har använt för designprinciper (och designelement).
Dessa sidor har jag valt: [Inet](https://www.inet.se/), [Komplett](https://www.komplett.se/) och [NetOnNet](https://www.netonnet.se/).




Metod
-----------------------
Jag har främst använt mig denna hemsida och haft som bas till min utvärdering av hemsidorna:
[Canva om design, elements och principer](https://www.canva.com/learn/design-elements-principles/)<br>



Resultat
-----------------------

######Inet######
[FIGURE src="image/inet-klipp.PNG?width=900" caption="Inets Webbplats."]

**Mål och syfte**<br>
Webbplatsen har som mål att sälja produkter, därför vill de visa upp sina produkter och få läsaren att vilja köpa.

**Webbplatsens design**<br>
Simpel, stilren hemsida. Den röda färgen och deras logga kännetecknar sidan. Hemsidan består av många småbilder på deras produkter. Tydliga navbars som inte går att missa. De har sina produkter i fokus.

**Gynnar designen webbplatsen**<br>
Deras design passar bra för ändamålet, det är lätt att hitta det man letar efter, de visar upp många produkter på bara startsidan, med en topplista som visar de mest sålda produkterna.

**Designprinciper/designelement**<br>
Sidan har en *balans* tack vara sitt *gridsystem* och samma *skala* på bilderna. Sidan har inte så mycket *rörlighet*, det som skapar lite rörlighet är playknapparna som blir större när man håller musen över. Sedan går det att skrolla åt sidan på de översta bilderna. Sidan känns *enhetlig*, då det inte är mycket som sticker ut, allt hör ihop, mycket beror på färgerna, som återkommer på hela sidan, framför allt den röda färgen. Det går att följa en rak *linje* mellan varje produkt från vänster till höger. De översta produkterna har en röd *ram* runt sig, vilket gör att de drar till sig mer uppmärksamhet. *Space (mellanrum)* mellan elementen/bilderna.

**Designprinciper framsidan och undersidan**<br>
Hela sidan följer samma designprinciper.


######Komplett######
[FIGURE src="image/komplett-klipp.PNG?width=900" caption="Kompletts Webbplats."]

**Mål och syfte**<br>
Komplett har samma mål och syfte som Inet då de är har samma inriktning, att sälja teknikprodukter.

**Webbplatsens design**<br>
Sidan sticker ut lite mer än Inet, framför allt med den röda bakgrunden. I övrigt så är dem inte jätteolika. Komplett har en stor flashbild, med aktuell information. Den gula färgen som loggan består av återkommer på hela sidan. Man får skrolla ner för att se deras produkter. De har sina populäraste produkter på startsidan precis som på Inet med sin topplista.

**Gynnar designen webbplatsen**<br>
Den röda bakgrunden som man möts av känns väldigt aktuell med tanke på att det snart är jul och det är just julen de har valt att sätta i fokus, det första med möts av är texten "Alla julklappar på ett ställe". Det är lätt att navigera sig runt på sidan och man får mycket julklappstips, så jag skulle säga att designen gynnar sidan.

**Designprinciper/designelement**<br>
Även denna sida har en tydlig *balans*, p.g.a. den återkommande gula *färgen* som även loggan består av, samt *gridsystemet* som sidar är uppbyggd av. Sidan har en del *textur* med den röda bakgrundsfärgen som har snöflingor i sig som nästan är *genomskinliga*. Headern har en gul border-bottom som är en *linje* som går längs med hela headern, följer man linjen så ser man navbaren under och även sökrutan ovanför linjen. Sidan har valt att med hjälp av en cirkel nästan *formad* som en stjärna, visa hur priserna är nedsatta. När man klickar på hamburgarmenyn så blir sidan mörkare, förutom själva menyn som kommer upp, vilket skapar en *kontrast* och gör så man lägger fokus på menyn. Håller man musen över en produkt så blir det en *ram* runt det elementet. Vissa av elementen på sidan har en större *skala*.

**Designprinciper framsidan och undersidan**<br>
Även här så följer undersidorna samma designprinciper som framsidan.



######NetOnNet######
[FIGURE src="image/netonnet-klipp.PNG?width=900" caption="NetOnNets Webbplats."]

**Mål och syfte**<br>
Sidans mål är självklart att sälja produkter. Och deras syfte är att få användaren att vilja köpa från dem.

**Webbplatsens design**<br>
Sidan känns modern. Den har stora element med bilder. Sidan känns väldigt julig, med julgranar och röda och gröna färger.

**Gynnar designen webbplatsen**<br>
Eftersom de förmodligen säljer som bäst över julen så gynnar det dem att fokusera så mycket på julen som de har gjort på sidan. Man möts genast av julklappstips.

**Designprinciper/designelement**<br>
Sidan har en tydlig *repetition*, då den röda och blåa färgen som deras logga har, återkommer på hela sidan. Flashbilden, byter bild automatiskt varje 7:e sekund, vilket skapar *rörlighet*. Håller man muspekaren över flashbilden så dyker det även upp pilar som man kan klicka på som också skapar rörlighet. Vissa av bilderna skapar *textur* med avrivna julklappspapper i kanterna på bilden. Alla element är inte i samma storlek, vissa har en större *skala* som drar till sig mer uppmärksamhet. Tydliga *mellanrum* mellan elementen.

**Designprinciper framsidan och undersidan**<br>
Ljusare färger i undersidorna, inte lika mycket fokus på julfärgerna där.



Analys
-----------------------
Jag har nu gjort min studie och gått igenom designprinciper och designelement och försökt ringa in dem som jag kunde hitta på dessa webbplatser. Nu i efterhand så inser jag att jag inte bör ha valt tre så pass lika sidor, eftersom det inte är mycket som skiljer dem åt i form av designprinciper.

Alla tre sidor har en tydlig balans, de verkar använda sig av grid. Inet är den sida som verkar använda sig av flest gridrutor på startsidan. Inet är även den sida som har ljusast färger, medans Komplett är den mörkaste sidan med sin röda bakgrundsfärg. Alla tre sidor har verkligen lagt stor fokus vid att det snart är jul och har fått deras sidor att kännas juliga, de har främst använt rödfärg till att framkalla en julkänsla. NetOnNet är den sida som både har mest struktur och rörlighet. Struktur med bilder på julklappspapper, skrynklig tejp samt julgranar, de har till och med snö som ligger på sidans logga. Rörlighet med deras flashbilder som rör sig, som en slideshow.
I övrigt är det inte mycket som skiljer dessa sidor åt.


Referenser
-----------------------

Webbplatser:<br>
[Wikipedia om elements of design](https://en.wikipedia.org/wiki/Visual_design_elements_and_principles#Elements_of_design)<br>
[Canva om design, elements och principer](https://www.canva.com/learn/design-elements-principles/)<br>
[Videospellista om design - principer och element](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU)<br>

Kurslitteratur:<br>
Titel:	The Principles of Beautiful Web Design<br>
Utgiven, revision, antal sidor:	2014, Third edition, 220s<br>
Författare:	Jason Beaird<br>
Förlag:	SITEPOINT<br>
ISBN:	9780992279448

Övrigt
-----------------------

Utvärderingen gjord av Robin Blixter.
