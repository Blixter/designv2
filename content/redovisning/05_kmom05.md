---
---
Redovisning kmom05
=========================

**Berätta kort om erfarenheterna med din undersökning av webbplatsers laddningstid och vad du kom fram till.**

Jag valde samma tre webbplatser som i min förra rapport. Eftersom jag tyckte det skulle vara intressant att se hur de mäts mot varandra i detta testet. Jag kom fram till att de flesta sidorna var bra optimerade med en godkänd laddningstid. Däremot skilde en sida sig från de andra men betydligt större nedladdningsstorlek vid första inläsning av sidan, på grund av att de har en högupplöst bild även på mindre skärmar. Så jag inser hur viktigt det är att inte ha bilder som är större än vad de visas på skärmen, det är bara onödig data som laddas i sådana fall.

**Har du några funderingar kring Cimage och dess nytta och features? Vilka bildverktyg använder du själv normalt sett?**

Cimage har jag använt mig av tidigare utan att riktigt veta om det, eftersom jag har laddat upp mina bilder via Cimage i ramverket, eftersom Mos visade det i en video. Däremot så tyckte jag att det var en väldigt dålig kvalité på bilderna som jag laddade upp via Cimage, dock blev ett en betylidgt bättre uppladdningshastighet och jag var lite för lat för att själv ändra bildernas upplösning i ett bildbehandlingsprogram. Därför blev jag glad nu när jag lärde mig hur man faktiskt kan ändra kvalitén på bilderna, det fanns mycket att läsa på Cimages hemsida, massvis av bra saker man kan göra med bilderna, bara genom att ändra koden lite, grymt! Jag har tidigare använt mig av Photoshop, har det dock inte längre. Laddade ner GIMP inför detta kursmoment, eftersom jag behövde skala ner originalbilden, och GIMP fungerade utmärkt, det kommer jag garanterat fortsätt använda, gratis program gillar vi!

**Hur gick det att jobba med modulen @desinax/figure och hur är din syn på modulen?**

Modulen gör att det blir simpelt att få bilderna dit man vill (höger, vänster eller mitten), samt att man får en smidig responsivitet på bilderna. Det var inga problem att jobba med modulen. Jag hade dock sedan tidigare lagt till en gen Figure modul med liknande inställningar, dock inte helt lika, och det tog ett tag innan jag kom på att jag fick stänga av min modul och låta @desinax/figure ta över istället. När jag väl kom på det så fungerade allt toppen.


**Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?**

Jag inser nu efter att ha arbetat med hela denna kursen och mina tidigare kurser, hur viktigt det är att tänka på allt sådant här, som responsivitet, nedladdningstid, använda rätt storlek på bilderna, ändra storlek vid mindre skärmar etc. Det är sådant som jag tidigare aldrig riktigt funderat på, men jag inser att det är något som jag alltid kommer behöva jobba med som webbprogrammerare och responsivitet är oerhört viktigt på webbplatser, framför allt om man vill att webbplatsen skall bli tagen seriöst. Jag förstår varför Mikael har valt att göra program som Cimage, eftersom det är ett krav att behandla bilderna man har på sina webbplatser, och det blir så mycket smidigare med den typen av verktyg.

**Vilken är din TIL för detta kmom?**

Cimage, den typen av bildbehandlingsverktyg. Jag trodde inte att det var möjligt att arbeta med bilder på detta vis utan att behöva öppna ett program som Photoshop och göra sin ändringar där, för att sedan ladda upp bilderna till webbplatsen. Sedan har jag lärt mig vad som är viktigt att tänka på kring laddningstiden på webbplatsern - hur man kan förbättra laddningstiden.


