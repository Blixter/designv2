---
---
Redovisning kmom04
=========================

**Kommentera kort om skrivuppgiften, någon som är värt att nämna från arbetet med den?**


Skrivuppgiften var lärorik. Det var ett bra sätt för att lära sig varför man använder de färger man gör och hur mycket färgerna styr vilken känsla sidan får. Det var även ett bra sätt att lära sig de olika färgscheman som finns, eftersom man fick jämföra och leta sig fram för att hitta vilket färgschema respektive sida använt.

**Berätta kort om din tanke bakom respektive teman, hur tolkade du “minimalistisk”, “colorful” och “dark”.**
**Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?**


Minimalistiskt tolkade jag som stilrent, med lite färger, inget som sticker ut. Därför valde jag ett monokromt-färgschema. Med olika nyanser av blå färger, eftersom det är en färg som är lätt att kolla på, inte tar över för mycket. Som bakgrund valde jag vit som jag anser är en stilren och framför allt minimalistisk färg.

Till "colorful"-stilen tänkte jag helt enkelt färgglatt! Jag valde triad på Adobes färgcirkel. Valde färger som inte var för starka och stannade till slut på grön, orange och lila. Jag blev nöjd med slutresultatet, det blir en helt annan känsla på sidan. Man kan nästan tro att det är en sida för barn, då det blir lite barnsligt med dessa färger. Så man märker hur lätt det är att byta hela känslan för en sida med bara färger. Färgerna är även ljusa vilket förmedlar en positiv känsla.

Dark-temat så tänkte jag mörka färger, inte svarta men mörka färger. Återigen gick jag in på Adobes färgcirkel och nu valde jag analog, dock en väldigt liten vinkel, skulle nästan kunna vara monokromt-färgschema. Det blev olika nyanser av mörkröd.


**Valde du att jobba med accentfärg och isåfall hur?**


Jag har inte riktigt ögat för vad som passar. Jag ville dock ha något som stack ut på det mörka temat. Så jag valde att lägga till en grön färg till huvudrubriken på sidan, och den sticker ut och bryter av det annars rätt så enformiga röda. I övrigt har jag inte använt några accentfärger.

**Hur tänkte du kring valet av typografi?**


Jag bytte typsnitt på rubrikerna och brödtexten i alla de nya temana. Det mörka temat fick en serif font från Google Font. Ville ha en fetstil till rubriken som stack ut lite. Till brödtexten valde jag en serif-font från Google Font.
Till det färgglada temat ville jag prova något annorlunda till rubrikerna. Jag tog en cursive-font från Google Font och jag tycker faktiskt att det blev riktigt bra, passar in till den lila-färgen.
Eftersom det minimalistiska temat inte skall sticka ut, så valde jag även typsnitt som är stilrena och passar ihop med varandra, tog två sans-serif typsnitt från Google font. Jag har försökt se till så att kontrasten inte blir för stor eller för liten mellan bakgrunden och texten på alla teman.


**Berätta om din kodstruktur av teman, jobbade du med bastema och hur löste du anpassningarna till de olika temana?**


Jag löste det genom att alla färger som jag använder i mina moduler har en variabel, denna variabel ändrar jag sedan längst ner i tema-filerna under "My own settings". Det blev väldigt många variabler, jag delade upp koden genom att skapa nya variabler "color1-6" (eller hur många färger jag skall använda). De variabler som har samma färger får istället en variabel "color1-6", där varje variabel är en egen färg. Så när jag skall byta färger behöver jag bara byta på mina nya variabler "color1-6". Sedan kan jag självklart ändra manuellt också om jag skulle vilja det, som jag t.ex. gjorde med accentfärgen.


**Vilken är din TIL för detta kmom?**


Färgscheman, aldrig hört talas om att man kan välja färger på detta sättet förut. Tidigare har jag bara valt färger som såg bra ut, inte riktigt funderat mer på det än så. Känns smidigt att använda tekniker för att välja färger, det är något jag kommer fortsätta med.
