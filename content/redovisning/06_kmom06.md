---
---
Redovisning kmom06
=========================

**Hur känns det att tänka i termer av designelement och designprinciper?**

För mig är det ovanligt, jag har aldrig tänkt så här tidigare. Samtidigt så är det skönt, för det blir lättare att designa när man har något att gå efter och inte bara går på "känsla", framför allt när man inte direkt har en känsla för design.

**Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?**

Jag valde att utvärdera tre webbplatser med samma mål och syfte, vilket i efterhand kanske inte var så bra eftersom deras sidor var väldigt lika och inte jättemycket i form av designprinciper skilde de åt. Men det var ändå intressant att gå igenom vilka designprinciper och designelement sidorna använt sig av och bocka av dem. Man fick en förståelse för hur webbdesigner tänker när de skapar designen för webbplatsen.


**Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?**

Det första temat som skulle vara baserat på designelement, där började jag med att komma på vilka tekniker jag ville använda mig av. Jag valde *Gradients*, *Textur*, *Genomskinlighet*, *Streck*, *Punkter*, *Typografi* och *Space*. Jag ville lägga mest fokus på gradients och textur, jag aldrig riktigt har arbetat med det tidigare och det var lite av en utmaning för mig. För att lägga fokus på mitten av sidan, där main-innehållet är, så använde jag en radial-gradiant runt hela sidan. Som blir som en lätt mörk skugga runt hela sidan. Sedan ville jag ha en bakgrundsbild som skapade textur. Jag hittade en som ser ut som en strukturtapet (sökte efter bilder som fick användas). Med hjälp av Cimage ändrade jag brightness, kontrast och sharpness på bilden. För att strukturen verkligen skulle komma fram, så gjorde jag sidans element genomskinliga. Sedan ville jag he en färg som stack ut lite och valde att ha en grön färg till alla borders (streck) på sidan, och alla h1-rubriker får en border under sig i form av punkter. För att navbaren skulle bli lite annorlunda så ändrade jag typsnittet till ett "handwriting"-typsnitt från Google Fonts.

Det andra temat som skulle bygga på designprinciper, var lite svårare för mig att komma på vad jag skulle göra. Jag valde till slut att gå efter Emils idé i senaste genomgången med honom, och lånade mycket från honom.  Jag la mest fokus på *Unity* och *Rörelse*. Jag ville få hela webbplatsen att kännas enhetligt, och det lyckades jag med på grund av färgerna och framför allt bakgrundsbilden. När man först kommer till webbplatsen så möts man av en stor bild på en elefant i en djungel. Det är en pil i nederkant som pekar nedåt (som rör sig upp och ner), för att visa att man skall scrolla ner. I stort sett alla färger som används på sidan är tagna från bakgrundsbilden, samt att alla element är genomskinliga så färgerna återanvänds även på detta vis. Allt detta gör alltså så att sidans känns enhetlig och rörlig.

**Har du en uppfattning om “the final touch” och vad det kan vara i sammanhanget webbdesign?**

Det är något man gör för att lägga till det lilla extra. Ofta när man är klar med webbplatserna så finns det små saker man kan göra för att lyfta sidan lite till. T.ex. att lägga till box-shadow runt sina divar för att skapa en känsla av djup. Alla sådana detaljer kan göra mycket för en sida och det är vad jag skulle kalla "the final touch".

**Vilken är din TIL för detta kmom?**

Termerna designelement och designprinciper, har jag tidigare inte hört talas om. Så det har varit helt nytt för mig och jag har lärt mig en hel del. Men jag har främst lärt mig att tänka annorlunda kring designen, hur mycket en liten detalj kan göra för en webbplats utseende.